SIKHULU isililo ezinkundleni zokuxhumana intandokazi yomlingisi inameka izithombe eziveza ukuthi ikhulelwe. U-Asavela Mqokiyana unameke izithombe eziveza isisu sakhe njengomuntu osekuseduze nokuthi abelethe. " Konke kube lula ngokukhulelwa kwami ngenxa yokunginakekela nosizo lwakho myeni. Ngiyakuthanda," kuloba u-Asavela. Yiwona la mazwi ebephelezele lezi zithombe nokube usuku olunzima kwabanye ukwamukela. " Lo muntu okhulelise wena akavele asikhulelise sonke kube kanye," kusho uLindelani BoM yeNdlamlenze Khathi. " Hhayi bandla, indoda yakho ayinandaba ngempela nathi manje. Siyakubongela," kusho uZamajobe Sithole. " Ngavele ngakhathazeka nenhliziyo yaphampa ngo-693," kusho uNtando Ndayini Da Writer. " Ngifisa engabe angizange ngikwazi Asavela, uyiphulile inhliziyo yami," kubalisa uMsawakhe Zweli Majola. U-Asavela ungomunye wosaziwayo abangaconsi phansi kubantu kulezi zinsuku, ukukhulelwa kwakhe noma kushaye kwezwela kubalandeli kodwa bamjabulele kakhulu.