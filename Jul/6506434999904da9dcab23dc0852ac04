INKANTOLO yoMthethosisekelo isiqede ukuqagela kwezinyanga ikhipha isinqumo sayo ngodaba lokumiswa kukaMvikeli woMphakathi. NgoSepthemba wangonyaka odlule inkantolo eNkulu eWestern Cape yathola ukuthi ukumiswa kuka-Advocate Busisiwe Mkhwebane ngumengameli wezwe uMnuz Cyril Ramaphosa kwakungekho emthethweni. Kuzokhumbuleka ukuthi umengameli wamisa uMvikeli Womphakathi ngemuva kosuku ethole imibuzo esuka ku-Adv Mkhwebane ngodaba lwePhala Phala. Iphini likamengameli wamajaji uMandisa Maya liveze ukuthi ukumiswa kukaMkhwebani kwakusemthethweni.    Silandele kuzo zonke izinkundla zezokuxhumana ufunde ngokuzolandela ngalolu daba @IsolezweNews