LUNGILE MAJOKA USIVIKELE isicoco sakhe seComrades Marathon, uTete Dijana enqoba lo mjaho ongu-87.7km ngeSonto engena entanjeni, eKingsmead Cricket Stadium, eThekwini ngo-5:14: 01 UDijana ongunogada  enkampanini, iMi7 Security Group, akagcinanga ngokunqoba umjaho, wephule irekhodi le likaDavid Radebe lika-2016. Uzohlomula ngo-R500 000 nango-R500 000 wokwephula irekhodi lika-5:18:19. Lo mgijimi waseNorth West uzophinde ahlomule ngo-R200 000 wokuba ngowokuqala waseNingizimu Afrika ukungena entanjeni. Empeleni bonke abagijimi abathathu bokuqala bangene ngaphansi kwaleli rekhodi. Endaweni yesibili kungene uPiet Wiersma waseNetherlands, obengazibekile phansi ejaha uDijana kwaze kwaba sekugcineni.  Umkhaya kaDijana, u-Edward Mothibi ungene endaweni yesithathu. Indawo yesibili ihambisana no-R250 000 kanti eyesithathu u-R-180 000.