UTHELE izithelo ezinhle umkhankaso wokubambisana kwamasosha namaphoyisa akuleli ngesikhathi kuboshwa owaseSwatini, esolwa ngensimu yensangu. Ucilo uzishaye endukwini ngesikhathi amasosha akuleli ayisikhombisa, ophiko lwe-Infantry Battalion, ebhadama udeda ngendlale wensimu yensangu engamahektha aw-3 etshalwe epulazini iSitilo, oPhongolo. Kuthiwa insangu enesisindo esilinganiselwa ku-500kg kanti ingathengiswa ngenani likaR2 100 000. Kuboshwe owaseSwatini, okuthiwa ukuleli ngokungemthetho ngokutshalwa kwale nsangu.