AMAPHOYISA aqinisekise ukuboshwa kwabanye abasolwa ngetulo lokweqa kukaThabo Bester ejele laseMangaung, ngoMeyi, nyakenye, okwenza isibalo sababoshiwe sihlale ku-12. UColonel Athlenda Mathe okhulumela amaphoyisa kuleli, uthi kuboshwe abasolwa abathathu, ababili abaneminyaka engu-47 no37 ubudala, kanti bonke bangabasebenzi be-G4S okuyinkampani yonogada okuyiyona ebisebenza ejele laseMangaung. “Bonke laba basolwa baboshwe ngoMsombuluko ebusuku (ngoJuni 26). Umsolwa oyedwa uboshwe esekhaya lakhe eBotshabelo, kanti ababili batholwe besendaweni abahlala kuyo eBloemfontein,” kusho yena. Amaphoyisa athi kungenzeka kuboshwe abanye.