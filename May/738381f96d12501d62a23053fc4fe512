UMSOLWA oneminyaka engu-29 ubudala uzovela phambi kweMantshi yaseKempton Park ngamacala okushushumbisa izidakamizwa. Lo msolwa ubanjwe esikhumulweni sezindiza, i-OR Tambo, nezidakamizwa zenani likaR2.15 million. Ngokombiko wamaphoyisa, umsolwa ubesuka eBrazil.  â€œUthathwe abophiko olusesha abantu abangenayo nabaphumayo ezweni ngemuva kokunqatshelwa ukungena kuleli ngaboMnyango wezaseKhaya.  Lolu phiko lube selumsesha nesikhwama sakhe, nokuyilapho okutholakale khona izidakamizwa zohlobo lwe-cocaine zigcwele isikhwama. Umsolwa ubeseboshwa khona lapho, izidakamizwa afike nazo eziyisisindo esingu-8.6 kilograms zigcinwe ngamaphoyisa njengoba kuqhubeka uphenyo.