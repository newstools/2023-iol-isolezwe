OWESIFAZANE waseStanger usathuka izanya emuva “kokudlwengulwa” wumfundisi oyinyanga esigodlweni sakhe esiseCongo, eNanda ngoMgqibelo owedlule.  Umgilwa uthe uye kumfundisi odumile nongumelaphi (Isolezwe Ngempelasonto esiligoldile ngoba engakabingeleli inkantolo) eyofuna usizo lokukhishwa isilwane esesimhluphe kusukela eseneminyaka ewu-16.  Echaza umgilwa naye esilifihlile igama lakhe ukumvikela, uthe bese kungokwesithathu elashwa yilo mfundisi kodwa saqhubeka “ isilwane” nokumnukubeza.     "Okwesithathu uthe angifike nesikhindi sangaphansi saloyo obeyisoka lami lakamuva. Ngifikile naso. Wathi angibhince ibhayi bese ngikhumula konke engikugqoke ngaphansi, ngisho idilozi imbala.  “Ube esethi angiphonse isikhindi sobeyisoka esitsheni esinempepho maqede ngizohlala eduze kwakhe kumatilasi. Sengihleli usondele eduze kwami.  “Ngithe uma ngimbuza ukuthi uzokwenzani eduze kwami, wangibuza ukuthi ngiyakwazi ukuqubula (okuwumkhuba owenziwa ngabelaphi bendabuko uma bekhipha umuthi noma isilwane)."  Eqhuba umgilwa uthe umfundisi ube esebuza ukuthi unaso yini isifo, "Ngathi anginaso. Waphinda wabuza ukuthi nginesiqiniseko sokuthi anginaso, ngathi anginaso.  “Ube esethi angilale ngomhlane, ngabuza ukuthi ngenzeleni. Wangibuza ukuthi ngiyafuna angisize noma qha, ngathi ngiyafuna. Ube esengiphushela phansi, ngathi ngiyavuka, wangicindezela ethi wenza umsebenzi wedlozi futhi yindlela angikhipha ngayo isilwane."  Uthe umsolwa umshaye emathangeni ewaqhekeza ngenkani maqede wangena kuwo ngekhanda, wazitika ngolimu, emkhotha inkomo. Uthe ulimu belungahlali kubhontshisi kodwa beluyaluza nenkomo yonke.  "Bengiqhaqhazela ngithukile. Elokhu engikhotha futhi engikopa inkomo ngomunwe, elokhu ethi angimemeze ngithi ‘isilwane asiphume, singene kumkhulu’. Nami bengilokhu ngisho athi angikusho."  Uthe umfundisi ube esesukuma eyophimisa amathe phezu kwesikhindi esincane.  "Nami uthe angiye khona ngiyophimisa amathe. Ubebuya lapho aphinde angicindezele, engivula kakhulu amathanga bese eqhubeka nokungikhotha nokungikopa.  “Uma ngimphusha, avuke ngolaka athi angiphume ngihambe uma ngingafuni angikhiphe isilwane. Waqhubeka nokungikhotha nokungikopa, abuye ayophimisa amathe.“ Umgilwa uthe umfundisi ubuye wambamba wamcimdezela phansi, wangena emathangeni, ezama ukumdlwengula ngomphambili ofakwe ubuhlalu kodwa wangavuka.  "Wathi angiwuthinte ukuze ngizwe ukuthi akafuni ukulala nami. Ngithe uma ngenqaba. Wabamba isandla sami, wasithintisa kuwo. Ngempela bewungavukile kodwa unamaqhosha. Usuke lapho wathi angimqabule, ngenqaba.  “Wabe esengibamba engiqabula ngenkani, engibhixa amathe emlonyeni. Wabe esethi angiyophimisa esitsheni. Sengibuya khona ngibuyele ebhentshini. Wabe esebiza umuntu ozongisiza ngiyogeza bese eyangigcaba."  Uthe ubuyele ekhaya kodwa isilwane sabuya ngamandla. Uthe umfonelile umfundisi ngakusasa  ngeSonto, efuna ukumazisa ukuthi akasizakalanga kodwa wavele wathi akamthinte ntambama ngoba usasontisa.  "Sengimthinta ntambama ubengasalubambi ucingo. Ngibe sengithinta abanye ozakwabo okuyibo abathe angibikele amaphoyisa," kuphetha umgilwa ovulele umfundisi icala lokudlwengula esiteshini samaphoyisa saseMtshebheni, eNanda ngoMsombuluko.  Ethintwa umfundisi ukuba aziphawulele uvele wathi "angimufakanga umtho*$, ubezithinta yena enkomeni. Ngeke ngidalule esikwenza neziguli zami ngoba naso sifike ne-under yesoka laso ngoba sifuna ngiyithakathe ukuze libuye. Ngiyaxakeka manje uma esesho kanje ngami," kusho umfundisi odabuka eSwatini.  Okhulumela amaphoyisa aKwaZulu-Natal, uColonel Robert Netshiunda, ukuqinisekisile ukuthi amaphoyisa aseNanda aphenya ngecala lokudlwengula futhi idokodo selithunyelwe ophikweni olubhekana noDlame loMndeni, ukuVikelwa kweziNgane namacala ocansi ukuba luphenye kabanzi.  "Kusolwa ukuthi owesifazane oneminyaka ewu-34 udlwengulwe yindoda ayaziyo ngoMeyi 13, 2023 endaweni yaseCongo. Udaba lusaphenywa ngamaphoyisa," kuphetha uNetshiunda.